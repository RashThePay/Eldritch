---
sidebarlabel: "فصل ۳: کلاس‌ها"
---
# کلاس‌ها
ماجراجویان، مردمانی فراتر از معمولی هستند که تشنه هیجان‌اند و به گونه‌ای زندگی می‌کنند که دیگران هرگز جرئت آن را ندارند. آن‌ها قهرمانانی‌اند که ناگزیر به کاوش در تاریک‌ترین نقاط جهان و رویارویی با چالش‌هایی هستند که مردان و زنان عادی تاب ایستادگی در برابرشان را ندارند.

کلاس، تعریف اصلی از توانایی‌های شخصیت شماست. این فقط یک حرفه نیست؛ بلکه سرنوشت شخصیت شماست. کلاس، نگرش شما را نسبت به جهان و نحوه تعامل با آن شکل می‌دهد و همچنین رابطه شما را با دیگران و قدرت‌های موجود در چندجهانی تعیین می‌کند. برای مثال، یک مبارز ممکن است جهان را به‌صورت واقع‌بینانه‌ای از نظر استراتژی و مانور ببیند و خود را تنها یک مهره در بازی بسیار بزرگ‌تری بداند. در مقابل، یک راهب ممکن است خود را خدمتگزار داوطلب در طرح الهی یک خدا یا نزاعی میان خدایان مختلف بداند. درحالی‌که مبارز با یک شرکت مزدور یا ارتش ارتباط دارد، راهب ممکن است تعدادی از کاهنان، پهلوانان و پیروان هم‌کیش خود را بشناسد.

کلاس شما ویژگی‌های مخصوصی به شما می‌دهد، مانند تسلط یک مبارز بر اسلحه و زره، یا طلسم‌های یک جادوگر. در سطوح پایین، کلاس شما تنها دو یا سه ویژگی به شما می‌دهد، اما با پیشرفت در سطح، ویژگی‌های بیشتری به دست می‌آورید و ویژگی‌های قبلی شما اغلب بهبود می‌یابند. هر ورودی کلاس در این فصل شامل جدولی است که مزایای کسب‌شده در هر سطح را خلاصه می‌کند و توضیح دقیقی از هر یک از آن‌هاارائه می‌دهد.

ماجراجویان گاهی در بیش از یک کلاس پیشرفت می‌کنند. یک یاغی ممکن است مسیر زندگی خود را تغییر دهد و سوگند یک پهلوان را ادا کند. یک وحشی ممکن است توانایی‌های جادویی نهفته‌ای را کشف کند و درحالی‌که به پیشرفت به‌عنوان یک وحشی ادامه می‌دهد، در کلاس ساحر نیز دست‌درازی کند. الف‌ها دانسته‌اند برای ترکیب تسلط رزمی با آموزش جادویی و پیشرفت همزمان به‌عنوان مبارز و جادوگر. قوانین اختیاری برای ترکیب کلاس‌ها به این شیوه، که چندکلاسی نامیده می‌شود، در فصل ۶ آمده است.

دوازده کلاس که در جدول کلاس‌ها فهرست شده‌اند، در تقریباً هر جهان د.و.د یافت می‌شوند و طیف وسیعی از ماجراجویان معمولی را تشکیل می‌دهند.

## جدول کلاس‌ها
| کلاس | توضیحات کلاس | تاس جان | توانایی اصلی | قابلیت‌های تاس نجات  | قابلیت‌های زره و اسلحه|
|--- | --- | --- | --- | --- | --- |
**وحشی** | جنگجویی خشن با پیشینه ابتدایی که می‌تواند وارد خشم نبرد شود | ۱تاس۱۲ | قدرت | قدرت و بنیه | زره سبک و متوسط، سپر، اسلحه‌‌ی ساده و رزمی
**رامشگر** | جادوگری الهام‌بخش که قدرت او بازتاب موسیقی آفرینش است | ۱تاس۸ | جذبه  | چابکی و جذبه  | زره سبک، اسلحه‌‌ی ساده، زوبین دستی، شمشیر بلند، راپیر، شمشیر کوتاه
**راهب** | قهرمان روحانی که جادوی الهی را در خدمت قدرت برتر به کار می‌گیرد | ۱تاس۸ | درایت| درایتو جذبه  | زره سبک و متوسط، سپر، اسلحه‌ی ساده
**کاهن** | کاهنی پیرو آیین کهن که قدرت طبیعت را به کار می‌گیرد: مهتاب و رویش گیاه، آتش و آذرخش؛ و شکل حیوانات را به خود می‌گیرد | ۱تاس۸ | هوش | هوش و درایت| زره سبک و متوسط (غیرفلزی)، سپر (غیرفلزی)، عصا، خنجر، ناوک، پیکان، گرز، چماق، قمه، داس، فلاخن، نیزه‌
**مبارز** | استاد نبرد رزمی که در استفاده از انواع سلاح‌ها و زره مهارت دارد | ۱تاس۱۰ | قدرت یا چابکی | قدرت و بنیه | همه زره‌ها، سپر، اسلحه‌ی ساده و رزمی
**مرتاض** | استاد هنرهای رزمی که قدرت بدن را برای رسیدن به کمال جسمی و روحانی به کار می‌گیرد | ۱تاس۸ | چابکی و درایت| قدرت و چابکی | اسلحه‌ی ساده، شمشیر کوتاه
**پهلوان** | جنگجوی مقدسی که به سوگند مقدس خود پایبند است | ۱تاس۱۰ | قدرت و جذبه  | درایتو جذبه  | همه زره‌ها، سپر، اسلحه‌ی ساده و رزمی
**تکاور** | جنگجویی که در لبه‌های تمدن از توانایی رزمی و جادوی طبیعت برای مبارزه با تهدیدها استفاده می‌کند | ۱تاس۱۰ | چابکی و درایت| قدرت و چابکی | زره سبک و متوسط، سپر، اسلحه‌ی ساده و رزمی
**یاغی** | شروری که از استتار و فریب برای غلبه بر موانع و دشمنان استفاده می‌کند | ۱تاس۸ | چابکی | چابکی و هوش | زره سبک، اسلحه‌ی ساده، زوبین دستی، شمشیر بلند، راپیر، شمشیر کوتاه
**ساحر** | طلسم‌خوانی که از جادوی ذاتی خود که از یک موهبت یا نژاد جادویی به او رسیده بهره می‌برد | ۱تاس۶ | جذبه  | بنیه و جذبه  | خنجرها، پیکان، چماق، زوبین سبک
**جنگیر** | طلسم‌خوانی که جادویش را از معامله‌ای با یک موجود فراگستره‌ای به دست آورده است | ۱تاس۸ | جذبه  | درایتو جذبه  | زره سبک، اسلحه‌ی ساده
**جادوگر** | طلسم‌خوانی دانشمند که قادر به دستکاری ساختار واقعیت است | ۱تاس۶ | هوش | هوش و درایت| خنجرها، پیکان، چماق، زوبین سبک