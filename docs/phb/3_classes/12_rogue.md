# یاغی
هافلینگی به همراهانش علامت می‌دهد که منتظر بمانند، سپس دزدکی در تالار دخمه پیش می‌رود. گوشش را به در می‌چسباند، جعبه‌ابزاری بیرون می‌آورد و در چشم برهم‌زدنی قفل را باز می‌کند. بعد در سایه‌ها ناپدید می‌شود و مبارز همراهش به سمت در می‌رود تا آن را با لگد باز کند.

انسانی در سایه‌های کوچه‌ای کمین کرده، درحالی‌که همدستش خود را برای شبیخون آماده می‌کند. وقتی هدفشان، یعنی برده‌داری بدنام، از کنار کوچه می‌گذرد، همدستش فریاد برمی‌آورد. برده‌دار برای بررسی به سمت آن‌ها می‌آید و پیش از آنکه صدایی از او دربیاید، تیغه‌ی قاتل گلویش را می‌برد.

گنومی جلوی خنده‌اش را می‌گیرد، انگشتانش را تکان می‌دهد و دسته‌کلید را با جادو از کمربند نگهبان می‌دزدد. یک لحظه بعد، کلیدها در دستش است، در سلول باز می‌شود و او و همراهانش آزادند تا بگریزند.

یاغی‌ها به چیره‌دستی و مخفی‌کاری خود و آسیب‌پذیری دشمنان تکیه می‌کنند تا در هر موقعیتی دست بالا را داشته باشند. آن‌ها استعدادی ذاتی در یافتن راه‌حل برای تقریبا هر مشکلی دارند و این انعطاف‌پذیری و چابکی، سنگ بنای موفقیت هر گروه ماجراجویی است.

## دقت در مهارت‌ها
یاغی‌ها همانقدر که برای کامل کردن توانایی‌های رزمی خود تلاش می‌کنند، برای تسلط بر مهارت‌های متنوع نیز وقت می‌گذارند و این باعث می‌شود که دانش وسیعی داشته باشند که کمتر شخصیتی می‌تواند با آن برابری کند. بسیاری از یاغی‌ها بر مخفی‌کاری و فریبکاری متمرکز می‌شوند، درحالی‌که برخی دیگر مهارت‌هایی را که در محیط دخمه به آن‌ها کمک می‌کند، مثل بالا رفتن از دیوار، پیدا کردن و خنثی کردن تله‌ها و باز کردن قفل‌ها، را تقویت می‌کنند.

وقتی صحبت از نبرد می‌شود، یاغی‌ها زرنگی را بر زور بازو ترجیح می‌دهند. یک یاغی به جای فرسودن حریف با بارانی از حملات، ترجیح می‌دهد یک ضربه‌ی دقیق بزند، دقیقا در جایی که بیشترین آسیب را به هدف وارد می‌کند. یاغی‌ها استعدادی تقریبا ماورایی در اجتناب از خطر دارند و برخی از آن‌ها ترفندهای جادویی یاد می‌گیرند تا مکمل توانایی‌هایشان باشد.

## زندگی در سایه‌ها
هر شهر و دیاری سهم خود را از یاغی‌ها دارد. بیشتر آن‌ها طبق بدترین کلیشه‌های این کلاس زندگی می‌کنند و با دزدی، قتل، جیب‌زنی و کلاهبرداری روزگار می‌گذرانند. اغلب، این شروران در اتحادیه‌های دزدان یا خانواده‌های تبهکار سازماندهی می‌شوند. تعداد زیادی از یاغی‌ها به صورت مستقل عمل می‌کنند، اما حتی آن‌ها نیز گاهی شاگردانی را استخدام می‌کنند تا در کلاهبرداری‌ها و سرقت‌هایشان به آن‌ها کمک کنند. تعداد کمی از یاغی‌ها نیز به صورت شرافتمندانه‌ای زندگی می‌کنند و به عنوان قفل‌ساز، کارآگاه یا آفت‌کش کار می‌کنند که در جهانی که موش‌های بزرگ و موش‌نماها فاضلاب‌ها را پر کرده‌اند، می‌تواند شغلی خطرناک باشد.

یاغی‌ها به عنوان ماجراجو، در هر دو سوی قانون قرار می‌گیرند. برخی از آن‌ها مجرمان سابقه‌داری هستند که تصمیم می‌گیرند به دنبال گنجینه‌های پنهان بروند، درحالی‌که برخی دیگر زندگی ماجراجویی را برای فرار از قانون انتخاب می‌کنند. برخی دیگر نیز مهارت‌های خود را آموخته و کامل کرده‌اند تا به طور خاص برای نفوذ به ویرانه‌های باستانی و مقبره‌های پنهان و یافتن گنجینه‌ها آموزش ببینند.

## ساختن یک یاغی
هنگامی که شخصیت یاغی خود را می‌سازید، رابطه‌ی او را با قانون در نظر بگیرید. آیا گذشته‌ی مجرمانه‌ای دارید؟ یا اکنون مجرم هستید؟ آیا از قانون یا از رئیس اتحادیه‌ی دزدان فراری هستید؟ یا اتحادیه را ترک کرده‌اید تا ریسک‌ها و پاداش‌های بزرگ‌تری را تجربه کنید؟ آیا طمع است که شما را در ماجراجویی‌هایتان پیش می‌راند یا نیت و آرمانی دیگر؟

چه چیزی باعث شد که از زندگی قبلی خود دور شوید؟ آیا یک کلاهبرداری یا سرقتی که به شدت اشتباه پیش رفت، باعث شد که در حرفه‌ی خود بازنگری کنید؟ شاید خوش‌شانس بودید و یک سرقت موفق پول لازم را برای فرار از زندگی فقیرانه‌تان به شما داده است.

آیا ولگردی بالاخره شما را از خانه‌تان دور کرد؟ شاید ناگهان خود را از خانواده یا استادتان جدا یافتید و مجبور شدید که راه درآمدی جدیدی پیدا کنید. یا شاید دوست جدیدی پیدا کردید، یکی دیگر از اعضای گروه ماجراجویی‌تان، که به شما راه‌های جدیدی برای کسب درآمد و استفاده از استعدادهای خاصتان نشان داد.

### ساخت سریع
شما می‌توانید به سرعت یک یاغی ایجاد کنید، کافی است به این پیشنهادها توجه کنید. اول. چابکی باید بالاترین امتیاز توانایی شما باشد. اگر می‌خواهید در کندوکاو مهارت داشته باشید یا قصد دارید که کهن‌الگوی شعبده‌باز را انتخاب کنید، هوش را دومین امتیاز بالا قرار دهید. اگر می‌خواهید بر فریب و تعامل اجتماعی تمرکز کنید جذبه  را به جای آن انتخاب کنید. سپس پیشینه‌ی شارلاتان را انتخاب کنید.

## ویژگی‌های کلاس
به عنوان یک یاغی، ویژگی‌های کلاس زیر را دارید:

#### امتیاز جان
**تاس جان**: ۱تاس۸ جان برای هر سطح یاغی  
**امتیاز جان در سطح اول**: ۸ + عدد اصلاحی بنیه‌ی شما  
**امتیاز جان در سطوح بالاتر**: ۱تاس۸ (یا ۵) + عدد اصلاحی بنیه برای هر سطح یاغی بعد از اول

#### قابلیت‌ها
**زره**: زره سبک  
**اسلحه**: اسلحه‌های ساده، زوبین دستی، شمشیر بلند، راپیر، شمشیر کوتاه  
**ابزار**: ابزارآلات دزدی  
**تاس نجات**: چابکی، هوش  
**مهارت‌ها**: چهار مورد را از بین آکروباتیک، ورزشکاری، فریب، بینش، ارعاب، کندوکاو، ادراک، نمایش، ترغیب، تردستی و مخفی‌کاری انتخاب کنید.

#### تجهیزات
شما با تجهیزات زیر شروع می‌کنید، علاوه بر تجهیزاتی که پیشینه‌تان به شما می‌دهد:

- (الف) یک راپیر یا (ب) یک شمشیر کوتاه
- (الف) یک کمان کوتاه و تیردان حاوی ۲۰ تیر یا (ب) یک شمشیر کوتاه
- (الف) یک بسته‌ی دزدی، (ب) یک بسته‌ی دخمه‌نورد یا (ج) یک بسته‌ی کاوشگر
- زره چرمی، دو خنجر و ابزارآلات دزدی

### جدول ویژگی‌های کلاس
| سطح | عدد کمکی | حمله‌ی مخفیانه | ویژگی‌ها |
| --- | --- | --- | --- |
| ۱ | ۲+ | ۱تاس۶ | تبحر، حمله‌ی مخفیانه، گویش دزدان |
| ۲ | ۲+ | ۱تاس۶ | حرکت زیرکانه |
| ۳ | ۲+ | ۲تاس۶ | کهن‌الگوی یاغی‌گری |
| ۴ | ۲+ | ۲تاس۶ | افزایش امتیاز توانایی |
| ۵ | ۳+ | ۳تاس۶ | جاخالی ماهرانه |
| ۶ | ۳+ | ۳تاس۶ | تبحر |
| ۷ | ۳+ | ۴تاس۶ | گریز |
| ۸ | ۳+ | ۴تاس۶ | افزایش امتیاز توانایی |
| ۹ | ۴+ | ۵تاس۶ | ویژگی کهن‌الگوی یاغی‌گری |
| ۱۰ | ۴+ | ۵تاس۶ | افزایش امتیاز توانایی |
| ۱۱ | ۴+ | ۶تاس۶ | متکی به استعداد |
| ۱۲ | ۴+ | ۶تاس۶ | افزایش امتیاز توانایی |
| ۱۳ | ۵+ | ۷تاس۶ | ویژگی کهن‌الگوی یاغی‌گری |
| ۱۴ | ۵+ | ۷تاس۶ | کوربینی |
| ۱۵ | ۵+ | ۸تاس۶ | ذهن چابک |
| ۱۶ | ۵+ | ۸تاس۶ | افزایش امتیاز توانایی |
| ۱۷ | ۶+ | ۹تاس۶ | ویژگی کهن‌الگوی یاغی‌گری |
| ۱۸ | ۶+ | ۹تاس۶ | گریزپا |
| ۱۹ | ۶+ | ۱۰تاس۶ | افزایش امتیاز توانایی |
| ۲۰ | ۶+ | ۱۰تاس۶ | ضربه‌ی خوش‌شانس  |

### تبحر
در سطح اول، دو مورد از قابلیت‌های مهارتی خود  یا یکی از قابلیت‌های مهارتی خود به علاوه‌ی قابلیت‌تان با ابزارآلات دزدی را انتخاب کنید. برای هر تاس سنجش توانایی که انجام می‌دهید که از هر یک از قابلیت‌های انتخاب‌شده استفاده می‌کند عدد کمکی شما دو برابر می‌شود.

در سطح ششم، می‌توانید دو قابلیت دیگر (در مهارت‌ها یا با ابزارآلات دزدی) را انتخاب کنید تا برای آن‌ها نیز از این مزیت بهره‌مند شوید.

### حمله‌ی مخفیانه
از سطح اول، یاد می‌گیرید که چگونه به صورت زیرکانه حمله کنید و از حواس‌پرتی دشمن استفاده کنید. یک بار در هر نوبت، می‌توانید ۱تاس۶ آسیب اضافی به یک موجود که به آن با دست بالا حمله می‌کنید (یعنی در تاس حمله دست بالا را دارید)، وارد کنید. حمله باید با یک سلاح دقیق یا دوربرد انجام شود.

اگر دشمن دیگر هدف (مثلا یکی از یاران خودتان) در فاصله‌ی ۵ فوتی هدف باشد، اگر آن دشمن ناتوان نباشد و شما در تاس حمله دست پایین نداشته باشید، برای استفاده از حمله‌ی مخفیانه نیازی به داشتن دست بالا در تاس حمله ندارید.

میزان آسیب اضافی با افزایش سطوح شما در این کلاس، همانطور که در ستون حمله‌ی مخفیانه در جدول ویژگی‌های کلاس نشان داده شده، افزایش می‌یابد.

### گویش دزدان
در طول آموزش یاغی‌گری خود، گویش دزدان را آموخته‌اید، یک ترکیب سری از گویش، اصطلاحات و رمزهایی که به شما این امکان را می‌دهد که پیام‌های خود را در یک مکالمه‌ی عادی پنهان کنید. فقط موجودی دیگر که گویش دزدان را می‌داند می‌تواند چنین پیام‌هایی را بفهمد. انتقال چنین پیامی چهار برابر زمانی طول می‌کشد که همان مفهوم را به صورت عادی بیان کنید.

علاوه بر این، شما مجموعه‌ای از نشانه‌ها و نمادهای مخفی را می‌شناسید که برای انتقال پیام‌های کوتاه و ساده استفاده می‌شود، مثل اینکه آیا یک ناحیه خطرناک است یا قلمرو یک اتحادیه‌ی دزدان است، آیا غنیمت نزدیک است یا اینکه آیا مردم یک ناحیه هدف‌های آسانی هستند یا برای یاغیانی که در حال فرارند پناهگاه فراهم می‌کنند.

### حرکت زیرکانه
از سطح دوم، تفکر سریع و چابکی شما به شما اجازه می‌دهد که سریع حرکت و فعالیت کنید. شما می‌توانید در هر یک از نوبت‌های نبردتان یک فعالیت کمکی انجام دهید. این فعالیت فقط می‌تواند برای دویدن، فاصله گرفتن یا پنهان شدن استفاده شود.

### کهن‌الگوی یاغی‌گری
در سطح سوم، یک کهن‌الگوی یاغی‌گری را انتخاب می‌کنید که در تمرین توانایی‌های یاغی‌گری خود از آن پیروی می‌کنید: دزد، قاتل یا شعبده‌باز، که همه در انتهای توضیحات کلاس توضیح داده شده‌اند. انتخاب کهن‌الگوی شما ویژگی‌هایی را در سطح سوم و بعد از آن در سطوح نهم، سیزدهم و هفدهم به شما می‌دهد.

### افزایش امتیاز توانایی
وقتی به سطح چهارم می‌رسید و بعد از آن در سطوح هشتم، دهم، دوازدهم، شانزدهم و نوزدهم، می‌توانید یک امتیاز توانایی خود را ۲ امتیاز افزایش دهید یا می‌توانید دو امتیاز توانایی مختلف را ۱ امتیاز افزایش دهید. طبق معمول نمی‌توانید یک امتیاز توانایی را با این ویژگی به بالاتر از ۲۰ افزایش دهید.

### جاخالی ماهرانه
از سطح پنجم، وقتی مهاجمی که او را می‌بینید به شما ضربه می‌زند، می‌توانید با واکنش خود، آسیب حمله را نصف کنید.

### گریز
از سطح هفتم، می‌توانید چابکانه از برخی اثرات منطقه‌ای، مثل نفس آتشین اژدهای سرخ یا طلسم توفان یخی، بگریزید. وقتی تحت تاثیر اثری قرار می‌گیرید که به شما اجازه می‌دهد تا با تاس نجات چابکی موفق فقط نیمی از آسیب را متحمل شوید، به جای آن هیچ آسیبی نمی‌پذیرید و اگر تاس نجات ناموفق باشد فقط نیمی از آسیب را می‌پذیرید.

### متکی به استعداد
در سطح یازدهم، مهارت‌های انتخاب‌شده‌ی خود را تا مرز کمال صیقل داده‌اید. وقتی یک تاس سنجش توانایی با عدد کمکی قابلیت خود می‌اندازید، می‌توانید نتیجه‌ی تاس را (قبل از اضافه کردن عدد کمکی) اگر ۹ یا کمتر شد، ۱۰ در نظر بگیرید.

### کوربینی
از سطح چهاردهم، اگر قادر به شنیدن باشید، از موقعیت هر موجود پنهان یا نامرئی در فاصله‌ی ۱۰ فوتی خود آگاه هستید.

### ذهن چابک
در سطح پانزدهم، قدرت ذهنی بیشتری کسب کرده‌اید. شما به قابلیت در تاس نجات درایتدست پیدا می‌کنید.

### گریزپا
از سطح هجدهم، شما چنان گریزپا هستید که مهاجمان به ندرت دست بالا را بر شما دارند. مادامی که ناتوان نیستید، هیچ تاس حمله‌ای دست بالا بر شما ندارد.

### ضربه‌ی خوش‌شانس 
در سطح بیستم، استعدادی ماورایی در موفقیت در لحظات حساس دارید. اگر حمله‌ی شما به هدفی در بردتان ناموفق باشد، می‌توانید آن را به یک ضربه موفق تبدیل کنید. همچنین به جای آن، اگر در یک تاس سنجش توانایی ناموفق باشید، می‌توانید نتیجه‌ی تاس ۲۰ را (قبل از اضافه کردن عدد کمکی) ۲۰ در نظر بگیرید.

شما فقط می‌توانید از این ویژگی یک بار استفاده کنید تا زمانی که استراحت کوتاه یا طولانی انجام دهید.

## کهن‌الگوهای یاغی‌گری
یاغی‌ها ویژگی‌های مشترکی دارند، از جمله تمرکز بر کامل کردن مهارت‌هایشان، رویکرد دقیق و مرگبارشان در نبرد و واکنش‌های همیشه سریعشان. اما یاغی‌های مختلف این استعدادها را در جهت‌های مختلفی هدایت می‌کنند که در کهن‌الگوهای یاغی‌گری منعکس شده است. انتخاب کهن‌الگوی شما بازتابی از تمرکز شما و نه لزوما نشان‌دهنده‌ی حرفه‌ی انتخابی‌تان، بلکه توصیفی از روش‌های مطلوب‌تان است.

### دزد
شما مهارت‌های خود را در هنر سرقت صیقل می‌دهید. دزدان، راهزنان، جیب‌زن‌ها و دیگر مجرمان معمولا از این کهن‌الگو پیروی می‌کنند، اما یاغی‌هایی که خود را به عنوان کاوشگران، کاشفان، دخمه‌نوردان و کارآگاهان حرفه‌ای گنجینه می‌شناسند نیز همین کار را می‌کنند. علاوه بر بهبود چابکی و مخفی‌کاری خود، مهارت‌هایی را یاد می‌گیرید که برای کاوش در ویرانه‌های باستانی، خواندن زبان‌های ناشناخته و استفاده از اشیای جادویی که معمولا نمی‌توانید از آن‌ها استفاده کنید، مفید هستند.

#### دست‌های سریع
از سطح سوم، می‌توانید از فعالیت کمکی حرکت زیرکانه خود برای انداختن تاس سنجش چابکی (تردستی)، استفاده از ابزار دزدان برای خنثی‌سازی تله یا باز کردن قفل، یا انجام فعالیت استفاده از شیء استفاده کنید.

#### کار روی بام
وقتی این کهن‌الگو را در سطح سوم انتخاب می‌کنید، توانایی بالا رفتن از دیوار سریع‌تر از حد معمول را کسب می‌کنید؛ بالا رفتن دیگر هزینه‌ی اضافی برای حرکت شما ندارد.

علاوه بر این، وقتی پرش با دویدن انجام می‌دهید، مسافت پرش شما به تعداد فوت‌هایی برابر با عدد اصلاحی چابکی‌تان افزایش می‌یابد.

#### حمله‌ی مخفیانه‌ی برتر
از سطح نهم، اگر در یک نوبت بیشتر از نصف سرعت خود حرکت نکنید در تاس سنجش چابکی (مخفی‌کاری) دست بالا دارید. 

#### استفاده از شیء جادویی
در سطح سیزدهم، شما چیزهای زیادی درباره‌ی کارکرد جادو یاد گرفته‌اید که می‌توانید از اشیای جادویی حتی وقتی که مخصوص استفاده‌ی شما طراحی نشده‌اند، به‌طور بداهه استفاده کنید. شما همه‌ی پیش‌نیازهای کلاس، نژاد و سطح را برای استفاده از اشیای جادویی نادیده می‌گیرید.

#### عکس‌العمل دزد
وقتی به سطح هفدهم می‌رسید، در کمین و گریز از خطر خبره شده‌اید. می‌توانید در راند اول هر نبردی دو نوبت داشته باشید. اولین نوبت را طبق نتیجه‌ی معمول تاس ابتکار عمل و دومین نوبت را طبق نتیجه‌ی تاس ابتکار عمل منهای ۱۰ انجام می‌دهید. وقتی که غافلگیر شده‌اید نمی‌توانید از این ویژگی استفاده کنید.

### قاتل
شما آموزش خود را بر هنر قتل متمرکز می‌کنید. کسانی که به این کهن‌الگو پایبند هستند متنوع هستند: قاتلان اجیرشده، جاسوسان، شکارچیان جایزه‌بگیر و حتی کاهنانی که به طور ویژه برای نابودی دشمنان ایزدشان به کار گرفته شده‌اند. مخفی‌کاری، سموم و تغییرشکل به شما کمک می‌کنند تا دشمنانتان را با بهینگی مرگباری از بین ببرید.

#### قابلیت‌های اضافی
وقتی این کهن‌الگو را در سطح سوم انتخاب می‌کنید، به قابلیت‌های ابزارآلات تغییرشکل و ابزارآلات سم‌شناسی دست پیدا می‌کنید.

#### حمله‌ی مرگبار
از سطح سوم، وقتی که دشمنانتان را غافلگیر می‌کنید به‌شدت مرگبار هستید. در تاس‌های حمله به هر موجودی که هنوز در نبرد نوبت خود را انجام نداده است دست بالا دارید. علاوه بر این، هر ضربه‌ای که به یک موجود غافلگیرشده وارد می‌کنید، یک ضربه‌ی حاد است.

#### تبحر در نفوذ
از سطح نهم، می‌توانید به طور کاملاً موفق هویت‌های جعلی برای خود ایجاد کنید. باید هفت روز و ۲۵ سکه‌ی طلا خرج کنید تا تاریخچه، حرفه و وابستگی‌ها را برای یک هویت ایجاد کنید. شما نمی‌توانید هویتی را ایجاد کنید که متعلق به شخص دیگری باشد. برای مثال، ممکن است لباس مناسب، نامه‌های معرفی و گواهینامه‌های رسمی را به دست آورید تا خود را به عنوان عضوی از یک شرکت تجاری از یک شهر دوردست جا بزنید تا خود را در میان سایر تاجران ثروتمند جا بیندازید.

سپس، اگر هویت جدید را به عنوان یک ظاهر جدید انتخاب کنید، موجودات دیگر شما را همان شخص می‌دانند مگر اینکه دلیل واضحی برای شک کردن به آن وجود داشته باشد.

#### تقلیدکننده
در سطح سیزدهم، توانایی تقلید بی‌نقص از گفتار، نوشتار و رفتار شخص دیگری را کسب می‌کنید.

شما باید حداقل سه ساعت صرف مطالعه‌ی این سه مؤلفه از رفتار شخص کنید، گوش دادن به گفتار، بررسی دست‌خط و مشاهده‌ی رفتارهای او.

تقلب شما برای ناظر عادی نامشخص است. اگر یک موجود هوشیار مشکوک شود که چیزی درست نیست، در هر تاس جذبه  (‌فریب‌کاری) که برای اجتناب از تشخیص انجام می‌دهید دست بالا دارید.

#### ضربه‌ی مرگ
از سطح هفدهم، استاد مرگ آنی می‌شوید. وقتی به یک موجود غافلگیرشده حمله می‌کنید و به آن ضربه موفق می‌زنید، آن موجود باید یک تاس نجات بنیه (درجه سختی 8 + عدد اصلاحی چابکی شما + عدد کمکی قابلیت) بیندازد. در صورت شکست آن موجود در تاس نجات، آسیب حمله‌ی خود را دو برابر کنید.

### شعبده‌باز
برخی از یاغی‌ها مهارت‌های صیقل‌یافته‌ی خود در مخفی‌کاری و چابکی را با جادو تقویت می‌کنند و ترفندهای افسون و توهم را یاد می‌گیرند. این یاغی‌ها شامل جیب‌برها و سارقان هستند، اما همچنین حقه‌بازها، فتنه‌انگیزها و تعداد قابل توجهی ماجراجو را شامل می‌شوند.

#### طلسم‌خوانی
وقتی به سطح سوم می‌رسید، توانایی خواندن طلسم را کسب می‌کنید. برای قوانین عمومی طلسم‌خوانی به فصل ۱۰ و برای فهرست طلسم‌های جادوگر به فصل ۱۱ مراجعه کنید.

**ورد**. شما سه ورد یاد می‌گیرید: دست جادویی و دو ورد دیگر به انتخاب خودتان از فهرست طلسم‌های جادوگر. در سطح دهم، یک ورد دیگر از فهرست طلسم‌های جادوگر یاد می‌گیرید.

**سهمیه‌ی طلسم**. جدول طلسم‌خوانی شعبده‌باز نشان می‌دهد که چند سهمیه‌ی طلسم برای خواندن طلسم‌های سطح اول و بالاتر دارید. برای خواندن یکی از این طلسم‌ها، باید یک سهمیه‌ی طلسم با همان سطح یا بالاتر را مصرف کنید. وقتی که استراحت طولانی انجام می‌دهید همه‌ی سهمیه‌های طلسم مصرف‌شده را بازیابی می‌کنید.

برای مثال، اگر طلسم سطح اول افسون شخص را بلدید و یک سهمیه‌ی طلسم سطح اول و یک سهمیه‌ی طلسم سطح دوم دارید، می‌توانید افسون شخص را با هر یک از این سهمیه‌ها بخوانید.

**طلسم‌های دانسته سطح اول و بالاتر**. شما سه طلسم سطح اول جادوگر به انتخاب خودتان را می‌دانید، دو مورد از آن‌ها باید از طلسم‌های جادوی افسون و جادوی توهم در فهرست طلسم‌های جادوگر انتخاب شوند.

ستون طلسم‌های دانسته در جدول طلسم‌خوانی شعبده‌باز نشان می‌دهد که چه زمانی طلسم‌های بیشتر جادوگر با سطح اول یا بالاتر را یاد می‌گیرید. هر یک از این طلسم‌ها باید یک طلسم جادوی افسون یا جادوی توهم به انتخاب شما و با سطحی باشد که سهمیه‌ی آن را دارید. برای مثال، وقتی به سطح هفتم در این کلاس می‌رسید، می‌توانید یک طلسم جدید با سطح اول یا دوم یاد بگیرید.

طلسم‌هایی که در سطوح هشتم، چهاردهم و بیستم یاد می‌گیرید می‌توانند از هر مکتب جادویی باشند.

هر زمان که یک سطح در این کلاس کسب می‌کنید، می‌توانید یکی از طلسم‌های جادوگر را با یک طلسم دیگر از فهرست طلسم‌های جادوگر جایگزین کنید. طلسم جدید باید از سطحی باشد که سهمیه‌ی آن را دارید و باید یک طلسم افسون یا توهم باشد، مگر اینکه طلسمی را که در سطوح هشتم، چهاردهم یا بیستم یاد گرفته‌اید جایگزین کنید.

**توانایی طلسم‌خوانی**. هوش توانایی طلسم‌خوانی شمابرای طلسم‌های جادوگرتان است، زیرا طلسم‌های خود را از طریق مطالعه و حفظ کردن یاد می‌گیرید.

وقتی که یک طلسم به توانایی طلسم‌خوانی شما اشاره می‌کند از هوش خود استفاده می‌کنید. علاوه بر این، وقتی که درجه سختی تاس نجات یک طلسم جادوگر را که می‌خوانید تعیین می‌کنید و وقتی که تاس حمله با آن انجام می‌دهید از عدد اصلاحی هوش خود استفاده می‌کنید.

درجه سختی تاس نجات طلسم = ۸ + عدد کمکی قابلیت + عدد اصلاحی هوش

عدد اصلاحی حمله‌ با طلسم = عدد کمکی قابلیت + عدد اصلاحی هوش

##### جدول طلسم‌خوانی شعبده‌باز
ستون‌های آخر با شماره‌های ۱ تا ۴، تعداد سهمیه از هر سطح طلسم در هر سطح یاغی را نشان می‌دهد.
| سطح | وردهای دانسته | طلسم‌های دانسته | ۱ | ۲ | ۳ | ۴ |
| --- | --- | --- | --- | --- | --- | --- |
| ۳ | ۳ | ۳ | ۲ | — | — | — |
| ۴ | ۳ | ۴ | ۳ | — | — | — |
| ۵ | ۳ | ۴ | ۳ | — | — | — |
| ۶ | ۳ | ۴ | ۳ | — | — | — |
| ۷ | ۳ | ۵ | ۴ | ۲ | — | — |
| ۸ | ۳ | ۶ | ۴ | ۲ | — | — |
| ۹ | ۳ | ۶ | ۴ | ۲ | — | — |
| ۱۰ | ۴ | ۷ | ۴ | ۳ | — | — |
| ۱۱ | ۴ | ۸ | ۴ | ۳ | — | — |
| ۱۲ | ۴ | ۸ | ۴ | ۳ | — | — |
| ۱۳ | ۴ | ۹ | ۴ | ۳ | ۲ | — |
| ۱۴ | ۴ | ۱۰ | ۴ | ۳ | ۲ | — |
| ۱۵ | ۴ | ۱۰ | ۴ | ۳ | ۲ | — |
| ۱۶ | ۴ | ۱۱ | ۴ | ۳ | ۳ | — |
| ۱۷ | ۴ | ۱۱ | ۴ | ۳ | ۳ | — |
| ۱۸ | ۴ | ۱۱ | ۴ | ۳ | ۳ | — |
| ۱۹ | ۴ | ۱۲ | ۴ | ۳ | ۳ | ۱ |
| ۲۰ | ۴ | ۱۳ | ۴ | ۳ | ۳ | ۱ |

#### دست جادویی حیله‌گر
از سطح سوم، وقتی دست جادویی را می‌خوانید، می‌توانید دست جادویی را نامرئی کنید و می‌توانید کارهای اضافی زیر را با آن انجام دهید:

- می‌توانید یک شیء را که دست جادویی نگه داشته است در یک محفظه که موجود دیگری آن را پوشیده یا حمل می‌کند، قرار دهید.
- می‌توانید یک شیء را از یک محفظه که موجود دیگری آن را پوشیده یا حمل می‌کند، بردارید.
- می‌توانید از ابزار دزدان برای باز کردن قفل‌ها و خنثی‌سازی تله‌ها از راه دور استفاده کنید.

اگر در تاس سنجش چابکی (تردستی) در رقابت با تاس سنجش درایت(ادراک) موجود دیگری موفق شوید، می‌توانید یکی از این کارها را بدون اینکه آن موجود متوجه شود انجام دهید 

علاوه بر این، می‌توانید فعالیت کمکی حرکت زیرکانه خود را برای کنترل دست جادویی استفاده کنید.

#### شبیخون جادویی
از سطح نهم، اگر وقتی که طلسمی بر یک موجود می‌خوانید از دید آن موجود پنهان باشید، آن موجود در هر تاس نجاتی که در مقابل آن طلسم انجام می‌دهد دست پایین دارد.

#### شعبده‌باز منعطف
در سطح سیزدهم، توانایی منحرف کردن موجودات هدف با دست جادویی خود را کسب می‌کنید. با استفاده از یک فعالیت کمکی در نوبت خود، می‌توانید یک موجود را در فاصله‌ی ۵ فوتی دست جادویی مشخص کنید. انجام این کار در تاس‌های حمله بر آن موجود تا انتهای نوبت دست بالا به شما می‌دهد.

#### دزد طلسم
در سطح هفدهم، می‌توانید دانش نحوه‌ی خواندن یک طلسم از یک طلسم‌خوان دیگر را با استفاده از جادو بدزدید.

درست بعد از اینکه یک موجود طلسمی را بخواند که شما را هدف قرار دهد یا شما را در ناحیه‌ی اثر آن قرار دهد، می‌توانید با واکنش خود، آن موجود را مجبور کنید تا یک تاس نجات با عدد اصلاحی توانایی طلسم‌خوانی خود بیندازد. درجه سختی آن برابر با درجه سختی تاس نجات طلسم شماست. در صورت شکست آن موجود در تاس نجات، اثر طلسم را بر خود خنثی می‌کنید و اگر طلسم حداقل سطح اول داشته باشد از سطوحی باشد که می‌توانید بخوانید، دانش آن را می‌دزدید (نیازی نیست که طلسم جادوگر باشد). در مدت ۸ ساعت آینده، شما آن طلسم را می‌دانید و می‌توانید با سهمیه‌ی طلسم خود آن را بخوانید. آن موجود نمی‌تواند آن طلسم را تا پایان این ۸ ساعت بخواند.

بعد از استفاده از این ویژگی، نمی‌توانید دوباره از آن استفاده کنید تا زمانی که استراحت طولانی انجام دهید.



