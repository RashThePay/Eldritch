# هافلینگ
> ریجیس هافلینگ بود، تنها هافلینگی که در شعاع صد فرسنگی پیدا می‌شد. دست‌هایش را پشت سر گره زد و به پشت بر تنه درخت خزه‌بسته تکیه داد. ریجیس حتی برای نژاد کوتاه‌قدش هم کوتاه بود و موهای فر قهوه‌ای داشت که زیاد از سه فوت بلندتر نمی‌شدند، اما شکمش به لطف عشقش به یک وعده غذایی خوب، یا چند وعده، به خوبی فربه شده بود. چوب کج ماهیگیری‌اش را که بالای سرش بود، لای دو انگشت پایش گرفته و بر فراز دریاچه آرام آویزان کرده بود، و تصویرش در سطح شیشه‌ای دریاچه میر دوالدون منعکس  می‌شد.  
—آر.ای. سالواتوره، کریستال شارد

آرامش خانه آرزوی زندگی بیشتر هافلینگ‌هاست: جایی برای استراحت و آسایش، دور از هیولاها و ارتش‌های منازع؛ آتشی زبانه‌کشنده و غذایی فراوان؛ نوشیدنی‌های عالی و گفتگویی دلپذیر. اگرچه برخی هافلینگ‌ها روزگار خود را در جوامع کشاورزی دورافتاده می‌گذرانند، برخی دیگر گروه‌های کوچ‌نشینی تشکیل می‌دهند که پیوسته در سفرند، جذب جاده‌های باز و افق بی‌کران شده‌اند تا شگفتی‌های سرزمین‌ها و مردمان جدید را کشف کنند. اما حتی این سرگردانان نیز صلح، غذا، گرمای خانه و کاشانه را دوست دارند، اگرچه خانه ممکن است واگنی باشد که بر جاده‌ای خاکی می‌لغزد یا قایقی که بر رودخانه شناور است.

## کوچک و کاربردی
در جهانی پر از موجودات بزرگ‌تر، هافلینگ‌های کوتاه‌قد با اجتناب از جلب توجه یا اگر آن نشد، اجتناب از ایجاد دشمنی، زنده می‌مانند. آن‌ها با قد حدود ۳ فوت، نسبتاً بی‌خطر به نظر می‌رسند و به همین دلیل توانسته‌اند قرن‌ها در سایه امپراتوری‌ها و در حاشیه جنگ‌ها و درگیری‌های سیاسی زنده بمانند. آن‌ها اغلب نسبتاً فربه هستند و وزنشان بین ۴۰ تا ۴۵ پوند است.

رنگ پوست هافلینگ‌ها از برنزه تا روشن با ته‌رنگ سرخ است و موهایشان معمولا قهوه‌ای یا قهوه‌ای مایل به زرد و موج‌دار است. چشم‌هایشان قهوه‌ای یا سبز مایل به قهوه‌ای است. مردان هافلینگ اغلب سبیل‌های بلند دارند، اما ریش در میان آن‌ها نادر است و سبیل‌های فرفری حتی نادرتر. آن‌ها ترجیح می‌دهند لباس‌های ساده، راحت و کاربردی بپوشند و رنگ‌های روشن را دوست دارند.

کاربردی بودن هافلینگ‌ها فراتر از لباسشان است. آن‌ها به نیازهای اساسی و لذت‌های ساده اهمیت می‌دهند و تجملات را بیهوده می‌دانند . حتی ثروتمندترین هافلینگ‌ها ترجیح‌ می‌دهند گنجینه‌های خود را در زیرزمینی قفل کنند تا اینکه آن‌ها را به نمایش بگذارند تا همه ببینند. آن‌ها استعدادی در یافتن ساده‌ترین راه‌حل برای یک مشکل دارند و صبر و تحملشان کمتر از آن است که دودل شوند.

## مهربان و کنجکاو
هافلینگ‌ها مردمانی خوش‌برخورد و شاد هستند. آن‌ها پیوندهای خانواده و دوستی را گرامی می‌دارند و همچنین آرامش خانه و کاشانه را، و تمایل کمی به طلا یا افتخارآفرینی دارند. حتی ماجراجویانشان معمولا به دلایل جامعه، دوستی، ولگردی یا کنجکاوی به جهان بیرون قدم می‌گذارند. آن‌ها عاشق کشف چیزهای جدید هستند، حتی چیزهای ساده‌ای مانند یک غذای عجیب و غریب یا سبک لباس ناشناخته.
هافلینگ‌ها به راحتی دلشان می‌سوزد و دوست ندارند ببینند موجودی رنج می‌کشد. آن‌ها سخاوتمند هستند و حتی در روزهای سخت، با خوشحالی دارایی‌های خود را به اشتراک می‌گذارند.

## همرنگ جماعت
هافلینگ‌ها در جذب شدن به یک جامعه انسانی، دورفی یا الفی و مفید و قابل‌قبول شدن در آن مهارت دارند. ترکیب استتار ذاتی هافلینگ‌ها و طبیعت بی‌تکلفشان به آن‌ها کمک می‌کند تا از جلب توجه ناخواسته اجتناب کنند.

هافلینگ‌ها به راحتی با دیگران کار می‌کنند و به دوستانشان، چه هافلینگ و چه غیر هافلینگ، وفادار هستند. هنگامی که دوستان، خانواده‌ها یا جوامعشان تهدید می‌شوند، می‌توانند خشم شگفت‌آوری نشان دهند.

## سرزمین‌های سرسبز و دلپذیر
بیشتر هافلینگ‌ها در جوامع کوچک و صلح‌آمیز با مزارع بزرگ و باغ‌های مرتب زندگی می‌کنند. آن‌ها به ندرت پادشاهی خود را تشکیل می‌دهند یا حتی زمینی فراتر از شهرستان‌های آرام خود را در اختیار دارند. آن‌ها معمولا هیچ شخص اشرافی یا سلطنتی را به رسمیت نمی‌شناسند، بلکه به بزرگان خانواده نگاه می‌کنند تا آن‌ها را هدایت کنند. خانواده‌ها سنت‌های خود را علی‌رغم ظهور و سقوط امپراتوری‌ها حفظ می‌کنند.

بسیاری از هافلینگ‌ها در میان نژادهای دیگر زندگی می‌کنند، جایی که سخت‌کوشی و وفاداری هافلینگ‌ها پاداش‌ها و امکانات فراوانی برایشان به ارمغان می‌آورد. برخی از جوامع هافلینگ سبک زندگی‌شان سفر کردن است؛ واگن‌هایی را از جایی به جای دیگر می‌رانند یا قایق‌هایی را هدایت می‌کنند و خانه دائمی ندارند.

## کاوش فرصت‌ها
هافلینگ‌ها راه ماجراجویی را معمولاً برای دفاع از جوامع خود، حمایت از دوستانشان یا کاوش در دنیایی پهناور و شگفت‌انگیز در پیش می‌گیرند. برای آن‌ها، ماجراجویی بیشتر یک فرصت یا گاهی یک ضرورت است تا یک شغل.

> ## دوست‌داشتنی و مثبت
> هاف‌لینگ‌ها سعی می‌کنند با همه کنار بیایند و از قضاوت‌های کلی اجتناب می‌کنند، به‌ویژه قضاوت‌های منفی.  
**دورف‌ها**. «دورف‌ها دوستان وفاداری هستند و می‌توانید روی حرفشان حساب کنید. اما چرا این‌قدر برایشان سخت است که گاهی لبخند بزنند؟»  
**الف‌ها**. الف‌ها خیلی زیبا هستند! چهره‌هایشان، موسیقی‌شان، نازک‌دلی‌شان و همه چیز. انگار از یک رویای زیبا بیرون آمده‌اند. اما نمی‌توان گفت پشت آن چهره‌های خندان چه می‌گذرد، مطمئنا بیشتر از چیزی است که نشان می‌دهند.»  
**انسان‌ها**. «انسان‌ها واقعا شبیه ما هستند. حداقل بعضی از آن‌ها. از قلعه‌ها و برج‌ها که بیرون بروید و با کشاورزان و چوپان‌ها صحبت کنید، مردم خوب و محکمی پیدا خواهید کرد. این به آن معنا نیست که ارباب‌ها و سربازها بد هستند، باید به اعتقادشان احترام گذاشت. آن‌ها با محافظت از سرزمین‌های خود، از ما نیز محافظت می‌کنند.»

## نام‌های هافلینگی
یک هافلینگ نامی دارد، نام خانوادگی دارد و ممکن است یک نام مستعار هم داشته باشد. نام‌های خانوادگی اغلب نام‌های مستعاری هستند که چنان با اصرار استفاده شده‌اند که از نسلی به نسل دیگر منتقل شده‌اند.
**نام‌های پسرانه**: آلتون، اندر، کید، کورین، الدون، اریچ، فینان، گاررت، لیندال، لایل، مریک، مایلو، آزبورن، پرین، رید، راسکو، ولبی

**نام‌های دخترانه**: اندری، بری، کالی، کورا، یوفیمیا، جیلیان، کیتری، لاوینیا، لیدا، مرلا، ندای، پائلا، پورتیا، سرافینا، شینا، تریم، وانی، ورنا

**نام‌های خانوادگی**: براش‌گاتر، گودبارل، گرین‌باتل، های-هیل، هیل‌تاپل، لیگالو، تی‌لیف، ثورن‌گج، تاسکابل، آندرابو

## ویژگی‌های نژادی هافلینگی
شخصیت هافلینگ شما تعدادی ویژگی مشترک با همه هافلینگ‌های دیگر دارد.  

**افزایش امتیاز توانایی**: امتیاز چابکی شما ۲ امتیاز افزایش می‌یابد.

**سن**: یک هافلینگ در سن ۲۰ سالگی به بزرگسالی می‌رسد و معمولاً تا اواسط قرن دوم عمر می‌کند.

**جبهه اخلاقی**: بیشتر هافلینگ‌ها قانون‌گرا و نیک‌خواه هستند. به‌طور کلی نیک‌دل و مهربان هستند، از دیدن درد دیگران متنفرند و هیچ گونه ستمی را تحمل نمی‌کنند. آن‌ها همچنین بسیار منظم و سنتی هستند و به شدت به حمایت جامعه و آرامش روش‌های قدیمی خود تکیه می‌کنند.

**اندازه**: هافلینگ‌ها به طور میانگین حدود ۳ فوت قد دارند و حدود ۴۰ پوند وزن دارند. اندازه شما کوچک است.

**سرعت**: سرعت پایه حرکت شما ۲۵ فوت است.

**خوش‌شانس**: وقتی در تاس حمله، تاس سنجش یا تاس نجات، ۱ می‌آورید، می‌توانید تاس را دوباره بیندازید و باید تاس جدید را در نظر بگیرید.

**شجاع**: در تاس نجات از ترسیدن دست بالا دارید.

**چابکی هافلینگ**: می‌توانید از فضای اشغالی هر موجودی که از شما بزرگ‌تر است عبور کنید.

**زبان‌ها**: شما می‌توانید به زبان رایج و هافلینگی صحبت کنید، بخوانید و بنویسید. زبان هافلینگی مخفی نیست، اما هافلینگ‌ها از به اشتراک گذاشتن آن با دیگران اکراه دارند. آن‌ها بسیار کم می‌نویسند، بنابراین ادبیات غنی ندارند. اما ادبیات شفاهی آن‌ها بسیار قوی است. تقریبا همه هافلینگ‌ها برای صحبت با مردم در سرزمین‌هایی که در آن زندگی می‌کنند یا از آن عبور می‌کنند، زبان رایج را صحبت می‌کنند.

**زیرنژاد**: دو نوع اصلی هافلینگ، سبک‌پا و ستبر، بیشتر شبیه خانواده‌های به هم پیوسته هستند تا زیرنژادهای واقعی. یکی از این زیرنژادها را انتخاب کنید.

### سبک‌پا
به عنوان یک هافلینگ سبک‌پا، شما می‌توانید به راحتی از دید دیگران پنهان شوید، حتی از دیگران به عنوان پوشش استفاده کنید. شما تمایل دارید دوست‌داشتنی باشید و با دیگران خوب کنار بیایید. در فراموش‌شده‌ها، هافلینگ‌های سبک‌پا بیشترین گسترش را داشته‌اند و بنابراین رایج‌ترین نوع هستند.
سبک‌پا‌ها بیشتر از هافلینگ‌های دیگر ولگرد هستند و اغلب در کنار نژادهای دیگر زندگی می‌کنند یا زندگی کوچ‌نشینی را انتخاب می‌کنند. در دنیای گری‌هاوک، به این هافلینگ‌ها هیرفیت یا تالفلو می‌گویند.

**افزایش امتیاز توانایی**: امتیاز جذبه  شما ۱ امتیاز افزایش می‌یابد.

**استتار ذاتی**: می‌توانید تلاش کنید مخفی شوید حتی وقتی فقط توسط موجودی که حداقل یک سایز از شما بزرگ‌تر است، پنهان شده‌اید.

### ستبر
به عنوان یک هافلینگ ستبر، شما سخت‌جان‌تر از حد متوسط هستید و تا حدی در برابر سم مصون هستید. برخی می‌گویند که ستبر‌ها خون دورف دارند. در فراموش‌شده‌ها، به این هافلینگ‌ها استرونگ‌هارت می‌گویند و آن‌ها در جنوب رایج‌تر هستند.

**افزایش امتیاز توانایی**: امتیاز بنیه شما ۱ امتیاز افزایش می‌یابد.

**مقاومت ستبر**: در تاس نجات از سم دست بالا دارید و در برابر آسیب سمی مقاومت دارید.

