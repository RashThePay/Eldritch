# الف
> *گلدمون با صدایی آهسته گفت: «هرگز چنین چیز زیبایی را تصور نمی‌کردم.» راهپیمایی روز دشوار بود، اما پاداش پایان آن فراتر از رویاهایشان بود.*  
*همسفران بر فراز صخره‌ای بلند ایستاده بودند و به شهر افسانه‌ای کوالینوست چشم دوخته بودند.*  
*چهار مناره‌ی باریک از گوشه‌های شهر سر برافراشته بودند، همچون میله‌های درخشان، سنگ سفید براقشان با نقره‌ی درخشان آمیخته بود. قوس‌های ظریف، از مناره‌ای به مناره‌ای دیگر کشیده شده و در آسمان اوج گرفته بودند. این قوس‌ها را فلزکاران دورفی باستان ساخته بودند، آن‌قدر محکم که وزن یک لشکر را تحمل می‌کرد، اما آن‌قدر ظریف که نشستن پرنده‌ای بر آن ممکن بود تعادل را برهم زند. این قوس‌های درخشان تنها مرزهای شهر بودند؛ دور شهر هیچ دیواری نبود.*  
*شهر الفی آغوش خود را با عشق به روی طبیعت گشوده بود.*  
— مارگارت وایس و تری هیکمن، اژدهایان غروب پاییزی

الف‌ها مردمانی جادویی با نعمتی فراطبیعی هستند، در دنیا زندگی می‌کنند اما کاملاً بخشی از آن نیستند. آن‌ها در مکان‌هایی با زیبایی فراطبیعی سکونت دارند، در دل جنگل‌های باستانی یا برج‌های نقره‌فام که با نور پری‌ها می‌درخشند، جایی که موسیقی دلپذیر در هوا می‌پیچد و رایحه‌های خوش با نسیم به مشام می‌رسد. الف‌ها عاشق طبیعت و جادو، هنر و هنرمندی، موسیقی و شعر، و نعمت‌های دنیایند.

## ظریف و باوقار
الف‌ها با اندام موزون و چهره‌های زیبا، در نظر انسان‌ها و اعضای بسیاری از نژادهای دیگر، زیبایی‌ای شگفت‌انگیز و دل‌فریب دارند. به‌طور میانگین کمی از انسان‌ها کوتاه‌ترند و از کمی کمتر از ۵ فوت تا کمی بیشتر از ۶ فوت قد دارند. لاغرتر از انسان‌ها هستند و وزنشان تنها بین ۱۰۰ تا ۱۴۵ پوند است. مردان و زنانشان تقریباً به یک اندازه قد دارند و مردان تنها اندکی سنگین‌تر از زنان هستند.

پوست روشن الف‌ها گستره‌ی رنگ پوست انسان‌ها را دربرمی‌گیرد و همچنین شامل رنگ‌های مسی، برنزی و تقریباً آبی مایل به سفید، موهای سبز یا آبی و چشمانی چون گودال‌هایی از طلا یا نقره‌ی مذاب است. الف‌ها موی صورت ندارند و موهای بدنشان بسیار کم است. لباس‌های شیک و رنگارنگ را ترجیح می‌دهند و از زیورآلات ساده اما زیبا لذت می‌برند.

## یک دیدگاه بی‌زمان
الف‌ها می‌توانند بیش از ۷۰۰ سال زندگی کنند، بنابراین دیدگاهی گسترده‌تر نسبت به رویدادهایی دارند که ممکن است نژادهای کم‌عمرتر را عمیقاً نگران کند. بیشتر اوقات سرگرم می‌شوند تا هیجان‌زده، و بیشتر کنجکاو هستند تا حریص. آن‌ها معمولاً نسبت به حوادث کوچک بی‌تفاوت و بی‌اعتنا هستند. اما وقتی به دنبال هدفی باشند، چه ماجراجویی در ماموریتی و چه یادگیری هنری یا مهارتی جدید، می‌توانند متمرکز و بی‌امان شوند. آهسته دوست و دشمن می‌سازند و حتی آهسته‌تر آن‌ها را فراموش می‌کنند. به توهین‌های کوچک با تحقیر و به توهین‌های بزرگ با انتقام پاسخ می‌دهند.

مانند شاخه‌های جوان یک درخت، الف‌ها در برابر خطر انعطاف‌پذیرند. به دیپلماسی و مصالحه اعتماد می‌کنند تا اختلافات را پیش از آن‌که به خشونت کشیده شوند، حل کنند. دیده شده که از دست‌درازی‌ها به خانه‌های جنگلی‌شان عقب‌نشینی می‌کنند، زیرا مطمئنند که می‌توانند تنها با انتظار کشیدن، متجاوزان را فرسوده کنند. اما وقتی نیاز باشد، الف‌ها جانب جنگجویانه‌ی خود را نشان می‌دهند و مهارت خود را با شمشیر، کمان و استراتژی به نمایش می‌گذارند.

## سرزمین‌های پنهان جنگلی
بیشتر الف‌ها در روستاهای جنگلی کوچک که در میان درختان پنهان شده‌اند، زندگی می‌کنند. الف‌ها شکار می‌کنند، غذا جمع می‌کنند و سبزیجات پرورش می‌دهند، و مهارت و جادوی آن‌ها به آن‌ها اجازه می‌دهد بدون نیاز به پاکسازی و شخم زدن زمین، خوراک خودشان را تأمین کنند. آن‌ها هنرمندان بااستعدادی هستند و لباس‌های ظریف و اشیای هنری زیبا می‌سازند. ارتباط آن‌ها با خارجی‌ها معمولاً محدود است، اگرچه برخی از الف‌ها با تجارت اشیای ساخته‌شده در ازای فلزات (که علاقه‌ای به استخراج آن‌ها ندارند) زندگی خوبی دارند.

الف‌هایی که خارج از سرزمین‌های خود دیده می‌شوند معمولاً نوازندگان دوره‌گرد، هنرمندان یا خردمندان هستند. نجیب‌زادگان انسان برای به‌دست آوردن خدمات مربیان الف جهت آموزش شمشیربازی یا جادو به فرزندانشان با یکدیگر رقابت می‌کنند.

## کاوش و ماجراجویی
الف‌ها به دلیل میل به سفر و کنجکاوی، به ماجراجویی روی می‌آورند. از آن‌جایی که عمر طولانی دارند، می‌توانند از قرن‌ها کاوش و اکتشاف لذت ببرند. آن‌ها از روند جامعه انسانی که روز به روز سازمان‌دهی می‌شود اما در طول دهه‌ها به‌طور مداوم تغییر می‌کند، خوششان نمی‌آید، بنابراین حرفه‌هایی را انتخاب می‌کنند که به آن‌ها اجازه می‌دهد آزادانه سفر کنند و ریتم زندگی خودشان را تعیین کنند. الف‌ها همچنین از به‌کارگیری مهارت‌های رزمی یا کسب قدرت جادویی بیشتر لذت می‌برند و ماجراجویی این امکان را برای آن‌ها فراهم می‌کند. برخی ممکن است به شورشیان مبارز علیه ستم بپیوندند و برخی دیگر ممکن است به قهرمانان اهداف اخلاقی تبدیل شوند.

> ## خودپسند اما باوقار
> اگرچه الف‌ها ممکن است خودپسند باشند، اما به‌طور کلی حتی نسبت به کسانی که انتظارات بالای آن‌ها را برآورده نمی‌کنند (که بیشتر غیرالف‌ها هستند) با وقار خاصی رفتار می‌کنند. با این حال، آن‌ها می‌توانند خوبی را در تقریباً هر کسی پیدا کنند.  
***دورف‌ها***. «دورف‌ها کندذهن، دست‌و‌پا‌چلفتی و گستاخ هستند. اما آنچه در شوخ‌طبعی، ظرافت و ادب ندارند، در شجاعت دارند. و باید اعتراف کرد که بهترین آهنگران آن‌ها آثاری هنری خلق می‌کنند که به کیفیت الفی نزدیک است.»  
***هافلینگ‌ها***. «هافلینگ‌ها مردمانی هستند که لذت‌های ساده را دوست دارند و این ویژگی‌ای نیست که بتوان آن را تحقیر کرد. آن‌ها مردمانی خوب هستند، به یکدیگر اهمیت می‌دهند و از باغچه‌های خود مراقبت می‌کنند، و وقتی نیاز باشد، ثابت کرده‌اند که سرسخت‌تر از آن چیزی هستند که به نظر می‌رسند.»  
***انسان‌ها***. «همه آن عجله، جاه‌طلبی و تلاش آن‌ها برای انجام کاری پیش از گذر زندگی کوتاه‌شان - تلاش‌های انسانی گاهی اوقات بیهوده به نظر می‌رسند. اما وقتی به دستاوردهای آن‌ها نگاه می‌کنید، نمی‌توانید از ستایش دستاوردهایشان خودداری کنید. ای کاش می‌توانستند آرام‌تر شوند و کمی ظرافت بیاموزند.»

## نام‌های الفی
الف‌ها تا زمانی که خود را بزرگسال اعلام کنند، کودک محسوب می‌شوند، که این اتفاق کمی بعد از صدمین سالگرد تولدشان می‌افتد، و قبل از این دوره آن‌ها را با نام کودکانه‌شان صدا می‌زنند.

هنگامی که الفی بزرگسالی خود را اعلام می‌کند، نام بزرگسال انتخاب می‌کند، اگرچه کسانی که او را از زمان کودکی می‌شناختند ممکن است همچنان از نام کودکانه استفاده کنند. نام بزرگسال هر الف منحصر به فرد است، اگرچه ممکن است منعکس‌کننده نام افراد محترم یا سایر اعضای خانواده باشد. تمایز کمی بین نام‌های مردانه و زنانه وجود دارد؛ گروه‌بندی‌های ارائه‌شده تنها تمایلات کلی را نشان می‌دهند. علاوه بر این، هر الف نام خانوادگی نیز دارد که معمولاً ترکیبی از سایر واژه‌های الفی است. برخی از الف‌هایی که در میان انسان‌ها سفر می‌کنند، نام خانوادگی خود را به رایج ترجمه می‌کنند، اما برخی دیگر از نسخه الفی آن استفاده می‌کنند.

**نام‌های کودکانه**: آرا، برین، دل، ارین، فاین، اینیل، لائل، مِلا، نایل، ناریس، فان، رائل، رین، سای، سیلین، تیا، وال

**نام‌های بزرگسال مردانه**: آدران، آئار، آرامیل، آرانیس، آوست، بیرو، بری‌آن، کاریک، انیالیس، اردان، اروان، گالینندان، هادارای، هیان، هیمُ، ایمرال، ایولیوس، لوسی‌آن، مایندارتیس، پیلیاس، پرِن، کوارین، ریاردون، رولن، سوولیس، تامیور، تارایول، ترِن، واریس

**نام‌های بزرگسال زنانه**: آدری، آلتایا، آناستریانا، اندراستی، آنتینوا، بثرنا، بیرل، کیلی‌آن، دروسیلیا، انا، فِلوسیال، ایلنیا، جِلنِت، کی‌لِث، لِشانا، لیا، مِریِل، می‌آلی، نایوارا، کولِنا، کوئیلات، ساری‌آل، شانایرا، شاوا، سیلاکیو، تیرآسترا، تیا، وادانیا، والانت، زانافیا

**نام‌های خانوادگی (ترجمه به زبان رایج)**: آماکییر (گُل‌یاقوت)، آماستاسیا (گُل‌ستاره)، گالاندل (آوای‌ماه)، هولی‌میون (شبنم‌الماس)، ایلفلکییر (شکوفه‌یاقوت)، لیدان (رگه‌نقره)، مِلیامن (پاشنه‌بلوط)، نای'لو (نسیم‌شب)، سیانودل (جویبارماه)، زیلوسین (برگ‌طلایی)

## ویژگی‌های نژادی الفی
شخصیت الف شما توانایی‌های طبیعی متنوعی دارد که نتیجه هزاران سال تکامل نژادی الف‌هاست.

**افزایش امتیاز توانایی**: امتیاز چابکی شما ۲ امتیاز افزایش می‌یابد.

**سن**: اگرچه الف‌ها در حدود همان سنی که انسان‌ها بالغ می‌شوند، به بلوغ جسمی می‌رسند، اما درک الف‌ها از بزرگسالی فراتر از رشد جسمی است و شامل تجربه دنیوی نیز می‌شود. یک الف معمولاً در حدود صد سالگی بزرگسالی خود را اعلام می‌کند و نام بزرگسال انتخاب می‌کند و می‌تواند تا ۷۵۰ سال زندگی کند.

**جبهه اخلاقی**: الف‌ها آزادی، تنوع و خودشکوفایی را دوست دارند، بنابراین به شدت به سمت جنبه‌های ملایم بی‌قاعدگی گرایش دارند. آن‌ها آزادی خود و دیگران را ارزشمند می‌دانند و محافظت می‌کنند و بیشتر اوقات خوب هستند. تنها استثنا در این میان دراوها هستند که تبعیدشان به دنیای زیرین آن‌ها را خشن و خطرناک کرده است. دراوها بیشتر اوقات شرور هستند.

**اندازه**: الف‌ها از کمی کمتر از ۵ فوت (حدود ۱۵۰ سانتی‌متر) تا کمی بیشتر از ۶ فوت (حدود ۱۸۰ سانتی‌متر) قد دارند و اندام باریکی دارند. اندازه شما متوسط است.

**سرعت**: سرعت پایه حرکت شما ۳۰ فوت است.

**دید در شب**: به دیدن در جنگل‌های نیمه‌روشن و آسمان شب عادت کرده‌اید، بنابراین بینایی فوق‌العاده‌ای در شرایط تاریک و کم‌نور دارید. شما در نور کم تا فاصله ۶۰ فوتی (۱۸ متری) مانند نور روشن می‌بینید و در تاریکی نیز مانند نور کم می‌بینید. در تاریکی نمی‌توانید رنگ را تشخیص دهید.

**حس‌های تیز**: شما در تاس سنجش مهارت بینش قابلیت دارید.

**تبار پری‌وار**: در تاس نجات در برابر افسون شدن دست بالا دارید و جادو نمی‌تواند شما را به خواب ببرد.

**خلسه**: الف‌ها نیازی به خواب ندارند. به جای آن، آن‌ها روزی ۴ ساعت مراقبه عمیق انجام می‌دهند و نیمه‌هشیار می‌شوند. (واژه رایج برای چنین مراقبه‌ای «خلسه» است.) در حالی که مراقبه می‌کنید، می‌توانید به نوعی رؤیا ببینید؛ این رؤیاها در واقع ورزش‌های ذهنی هستند که با سال‌ها تمرین، خودبه‌خود انجام می‌شوند. پس از استراحت به این شکل، همان مزایایی را به دست می‌آورید که یک انسان از ۸ ساعت خواب به دست می‌آورد.

**زبان‌ها**: شما می‌توانید به زبان‌های رایج و الفی صحبت کنید، بخوانید و بنویسید. زبان الفی روان است، با زیر و بم‌های ظریف و دستور زبان پیچیده. ادبیات الفی غنی و متنوع است و ترانه‌ها و شعرهای آن‌ها در میان سایر نژادها مشهور است. بسیاری از رامشگران زبان آن‌ها را یاد می‌گیرند تا تصنیف‌های الفی را به خزانه‌ی قطعات خود اضافه کنند.

**زیرنژاد**: تقسیمات باستانی میان مردم الف منجر به سه زیرنژاد اصلی شده است: الف‌های علیا، الف‌های جنگلی و الف‌های سیاه که معمولاً درو نامیده می‌شوند. یکی از این زیرنژادها را انتخاب کنید. در برخی از جهان‌ها، این زیرنژادها به زیرنژادهای دیگری تقسیم می‌شوند (مانند الف‌های خورشید و ماه در قلمروهای فراموش‌شده)، بنابراین اگر مایل باشید، می‌توانید یک زیرنژاد خاص‌تر را انتخاب کنید.

### الف علیا
به عنوان یک الف علیا، ذهنی تیز و تسلطی دست‌کم بر اصول کلی جادو دارید. در بسیاری از جهان‌های د.و.د، دو نوع الف علیا وجود دارد. یک نوع (که شامل الف‌های خاکستری و دره‌نشین گری‌هاوک، سیلوانستی دراگون‌لنس و الف‌های خورشید قلمروهای فراموش‌شده است) خودپسند و گوشه‌گیر هستند و خود را برتر از ناالف‌ها و حتی دیگر الف‌ها می‌دانند. نوع دیگر (از جمله الف‌های علیای گری‌هاوک، کوالینستی دراگون‌لنس و الف‌های ماه سرزمین‌های فراموش‌شده) معمول‌تر و دوستانه‌تر هستند و اغلب در میان انسان‌ها و نژادهای دیگر یافت می‌شوند.

الف‌های خورشید فیرون (که به آن‌ها الف‌های زرین یا الف‌های طلوع خورشید نیز می‌گویند) پوستی برنزی و مویی به رنگ مسی، سیاه یا بلوند طلایی دارند. رنگ چشم آن‌ها طلایی، نقره‌ای یا سیاه است. الف‌های ماه (که به آن‌ها الف‌های نقره‌ای یا الف‌های خاکستری نیز گفته می‌شود) بسیار رنگ‌پریده‌تر هستند و پوستی شبیه به مرمر دارند که گاهی رگه‌هایی آبی در آن دیده می‌شود. موهایشان معمولاً نقره‌ای روشن، سیاه یا آبی است، اما رنگ‌های مختلف بلوند، قهوه‌ای و قرمز نیز غیرمعمول نیست. چشم‌هایشان آبی یا سبز است و رگه‌هایی از طلا در آن دیده می‌شود.

**افزایش امتیاز توانایی**: امتیاز هوش شما ۱ امتیاز افزایش می‌یابد.

**آموزش نبرد الفی**: شما در استفاده از شمشیر بلند، شمشیر کوتاه، کمان کوتاه و کمان بلند قابل هستید.

**ورد**: یک ورد از فهرست طلسم‌های جادوگر را به انتخاب خود بلدید. توانایی طلسم‌خوانی شما برای این طلسم هوش است.

**زبان اضافی**: می‌توانید به یک زبان اضافی به انتخاب خود صحبت کنید، بخوانید و بنویسید.

### الف جنگلی
به عنوان یک الف جنگلی، حواس و بینش تیزی دارید و با پاهای چابکتان به سرعت و مخفیانه در جنگل‌های بومی‌تان حرکت می‌کنید. این دسته شامل الف‌های وحشی (گراگاچ) گری‌هاوک و کاگونستی دراگون‌لنس، همچنین نژادهایی می‌شود که در گری‌هاوک و قلمروهای فراموش‌شده الف جنگلی نامیده می‌شوند. در فیرون، الف‌های جنگلی (که به آن‌ها الف‌های وحشی، الف‌های سبز یا الف‌های بیشه‌ای نیز گفته می‌شود) گوشه‌گیر و بی‌اعتماد به ناالف‌ها هستند.

پوست الف‌های جنگلی معمولاً مسی‌رنگ است و گاهی رگه‌هایی از سبز در آن دیده می‌شود. موهایشان معمولاً قهوه‌ای یا سیاه است، اما گاهی بلوند یا مسی‌رنگ نیز دیده می‌شود. چشم‌هایشان سبز، قهوه‌ای یا فندقی است.

**افزایش امتیاز توانایی**: امتیاز درایتشما ۱ امتیاز افزایش می‌یابد.

**آموزش نبرد الفی**: شما در استفاده از شمشیر بلند، شمشیر کوتاه، کمان کوتاه و کمان بلند قابل هستید.

**تندپا**: سرعت پایه راه رفتن شما به ۳۵ فوت افزایش می‌یابد.

**نقاب وحشی**: می‌توانید تلاش کنید تا حتی زمانی که فقط به‌طور جزئی توسط درختچه‌ها، باران شدید، برف سنگین، مه و دیگر پدیده‌های طبیعی مخفی شده‌اید، پنهان شوید.

### الف سیاه (دراو)
دراوها از زیرنژاد پیشین الف‌های تیره‌پوستی سرچشمه می‌گیرند که به دلیل پیروی از ایزدبانوی لالث  به سوی شر و تباهی رانده شدند. اکنون آن‌ها تمدن خود را در سیاه‌ژرف بنا کرده‌اند که بر اساس راه لالث  شکل گرفته است. دراوها که به آن‌ها الف سیاه نیز گفته می‌شود، پوستی سیاه مانند زغال صیقلی دارند و موهایی به رنگ سفید خالص یا زرد کم‌رنگ دارند. چشم‌هایشان بسیار کم‌رنگ است (به حدی که ممکن است سفید به نظر برسد) و به رنگ‌های بنفش، نقره‌ای، صورتی، قرمز و آبی می‌زند. آن‌ها معمولاً کوچکتر و لاغرتر از اکثر الف‌ها هستند.

دراوهای ماجراجو نادر هستند و این نژاد در همه جهان‌ها وجود ندارد. با بازی‌گردان خود چک کنید که آیا می‌توانید شخصیت دراو بازی کنید یا خیر.

**افزایش امتیاز توانایی**: امتیاز جذبه  شما ۱ امتیاز افزایش می‌یابد.

**دید در شب برتر**: دید در شب شما شعاعی برابر ۱۲۰ فوت دارد.

**حساسیت به نور خورشید**: وقتی شما، هدف حمله شما یا چیزی که سعی در درک آن دارید در معرض نور مستقیم خورشید قرار دارد، در تاس‌های حمله و تاس‌های سنجش درایت(ادراک) که به بینایی متکی هستند، دست پایین دارید.

**جادوی دراو**: ورد ***رقص نورها*** را می‌دانید. وقتی به سطح ۳ رسیدید، می‌توانید یک‌بار در روز طلسم ***آتش پری*** را بخوانید. وقتی به سطح ۵ رسیدید، همچنین می‌توانید یک‌بار در روز طلسم ***تاریکی*** را بخوانید. توانایی طلسم‌خوانی شما برای این طلسم‌ها جذبه  است.

**آموزش جنگ‌افزار دراوی**: شما در استفاده از شمشیرهای راپیر، شمشیر کوتاه و کمان‌های دستی قابل هستید.

>#### تاریکی دراوها
> اگر استثنای مشهور آن نبود، نژاد دراو به طور جهانی مورد نفرت قرار می‌گرفت. برای بیشتر مردم، آن‌ها نژادی از غارتگران پرستنده دیو هستند که در سیاه‌ژرف دنیای زیرین زندگی می‌کنند و فقط در تاریک‌ترین شب‌ها بیرون می‌آیند تا به غارت و کشتار ساکنان سطح زمین که از آن‌ها بیزارند، بپردازند. جامعه آن‌ها فاسد و سرگرم جلب رضایت لالث ، ایزدبانوی عنکبوتی‌شان است که قتل و نابودی کل خانواده‌ها را در رقابت خاندان‌های اشرافی برای کسب جایگاه تایید می‌کند.  
    با این حال، حداقل یک دراو قالب را شکست. در جهان سرزمین‌های فراموش‌شده، دریزت دوآردن، تکاور شمال، به عنوان مدافعی با قلبی نوع‌دوست که از ناتوانان و بی‌گناهان دفاع می‌کند، ثابت کرده است. دریژت که میراث خود را رد کرده و در جهانی که با ترس و انزجار به او نگاه می‌کند سرگردان است، الگوی آن تعداد کمی از دراوهایی است که از او پیروی می‌کنند و سعی می‌کنند زندگی جدا از جامعه شرور خانه‌های زیرزمینی خود را پیدا کنند.  
    دراوها با این باور بزرگ می‌شوند که نژادهای ساکن سطح زمین پست‌تر هستند و به جز بردگی بی‌ارزشند. دراوهایی که وجدان پیدا می‌کنند یا مجبور می‌شوند با اعضای نژادهای دیگر همکاری کنند، دشوار است که این پیش‌داوری را کنار بگذارند، به ویژه وقتی که اغلب هدف نفرت قرار می‌گیرند.
