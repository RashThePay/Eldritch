# انتخاب نژاد
هر شخصیتی به یک نژاد تعلق دارد، یکی از گونه‌های هوشمند انسان‌نما در دنیای د.و.د. رایج‌ترین نژادهای شخصیت‌های بازیکن، دورف‌ها، الف‌ها، هافلینگ‌ها و انسان‌ها هستند. برخی نژادها نیز زیرنژادها یی دارند، مانند دورف کوهی یا الف جنگلی. فصل ۲ اطلاعات بیشتری درباره این نژادها و همچنین نژادهای کمتر رایج اژدهازاد، گنوم، نیم‌الف، نیم‌اورک و تیفلینگ ارائه می‌دهد.

نژادی که انتخاب می‌کنید به شیوه‌ای مهم به هویت شخصیت شما کمک می‌کند، با ایجاد ظاهر کلی و استعدادهای ذاتی ناشی از فرهنگ و تبار شخصیت. نژاد شخصیت شما ویژگی‌های نژادی خاصی را اعطا می‌کند، مانند حواس ویژه، قابلیت استفاده از سلاح‌ها یا ابزار خاص، قابلیت در یک یا چند مهارت، یا توانایی استفاده از طلسم‌های جزئی. گاهی این ویژگی‌ها با توانایی‌های برخی کلاس‌ها (مرحله ۲ را ببینید) هماهنگ می‌شوند. برای مثال، ویژگی‌های نژادی هافلینگ‌های سبک‌پا آن‌ها را به یاغی‌های استثنایی تبدیل می‌کند و الف‌های علیا معمولا جادوگرهای قدرتمندی هستند. گاهی بازی خلاف کلیشه‌ها نیز می‌تواند سرگرم‌کننده باشد. برای مثال، نیم‌اورک پهلوان یا دورف کوهی جادوگر می‌توانند شخصیت‌های غیرمعمول اما به یاد ماندنی باشند.

نژاد شما همچنین یکی یا چند تا از امتیازات توانایی شما را افزایش می‌دهد که در مرحله ۳ مشخص می‌شود. این افزایش‌ها را یادداشت کنید و به یاد داشته باشید که بعدا آن‌ها را اعمال کنید.

ویژگی‌هایی که نژادتان اعطا می‌کند را در شخصیت‌نامه خود ثبت کنید. مطمئن شوید که زبان‌های اولیه و سرعت پایه خود را نیز یادداشت کرده‌اید.

#### ساختن بروئنور، مرحله ۱
باب می‌خواهد شخصیت خود را خلق کند. او تصمیم می‌گیرد که یک دورف کوهی زمخت با شخصیتی که می‌خواهد بازی کند جور در می‌آید. او همه ویژگی‌های نژادی دورف‌ها را در شخصیت‌نامه خود یادداشت می‌کند، از جمله سرعت ۲۵ فوت و زبان‌هایی که بلد است: رایج و دورفی.