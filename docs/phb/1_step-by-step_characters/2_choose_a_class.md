# انتخاب کلاس
هر ماجراجو عضو یک کلاس  است. کلاس به طور کلی حرفه شخصیت، استعدادهای ویژه‌ای که دارد و تاکتیک‌هایی که احتمالا در کاوش یک دخمه، مبارزه با هیولاها یا شرکت در یک مذاکره پرتنش به کار می‌گیرد را توصیف می‌کند. کلاس‌های شخصیت در فصل ۳ توضیح داده شده‌اند.

شخصیت شما از انتخاب کلاس خود مزایای زیادی کسب می‌کند. بسیاری از این مزایا **ویژگی‌های کلاس** هستند - توانایی‌هایی (از جمله طلسم‌خوانی) که شخصیت شما را از اعضای سایر کلاس‌ها متمایز می‌کند.

شما همچنین تعدادی **قابلیت** به دست می‌آورید: زره، سلاح، مهارت، تاس نجات و گاهی ابزار. قابلیت‌های شما بسیاری از کارهایی را که شخصیت شما می‌تواند به خوبی انجام دهد، از استفاده از سلاح‌های خاص تا دروغ گفتن متقاعدکننده، تعریف می‌کنند.

در شخصیت‌نامه خود، همه ویژگی‌هایی که کلاس شما در سطح ۱ به شما می‌دهد را ثبت کنید.

## سطح
به طور معمول، یک شخصیت از سطح ۱ شروع می‌کند و با ماجراجویی و کسب **امتیاز تجربه** (XP) پیشرفت می‌کند. یک شخصیت سطح ۱ در دنیای ماجراجویی بی‌تجربه است، اگرچه ممکن است یک سرباز یا دزد دریایی بوده و قبلا کار خطرناکی انجام داده باشد.

شروع از سطح ۱ ورود شخصیت شما به زندگی ماجراجویی را نشان می‌دهد. اگر قبلا با بازی آشنا هستید یا اگر به یک کمپین د.و.د. موجود می‌پیوندید، بازی‌گردان شما ممکن است تصمیم بگیرد که از سطح بالاتر شروع کنید، با این فرض که شخصیت شما قبلا چند ماجراجویی هولناک را پشت سر گذاشته است.

سطح خود را در شخصیت‌نامه خود ثبت کنید. اگر از سطح بالاتر شروع می‌کنید، چیزهای اضافی که کلاس شما برای سطوح بالاتر از ۱ به شما می‌دهد را نیز ثبت کنید. همچنین امتیازات تجربه خود را ثبت کنید. یک شخصیت سطح ۱ دارای ۰ XP است. یک شخصیت سطح بالاتر معمولا با حداقل مقدار XP مورد نیاز برای رسیدن به آن سطح شروع می‌کند (به «فراتر از سطح ۱» در انتهای این فصل مراجعه کنید).

## امتیاز جان و تاس جان
امتیاز جان شخصیت شما مشخص می‌کند که شخصیت شما در نبرد و سایر شرایط خطرناک چقدر جان دارد. امتیاز جان شما توسط تاس جان (مخفف تاس امتیاز جان) تعیین می‌شود.

در سطح ۱، شخصیت شما ۱ تاس جان دارد و نوع تاس توسط کلاس شما تعیین می‌شود. شما با امتیاز جان برابر با بالاترین مقدار ممکن آن تاس شروع می‌کنید، همانطور که در توضیحات کلاس ذکر شده است. (شما همچنین عدد اصلاحی بنیه خود را که در مرحله ۳ مشخص می‌کنید، اضافه می‌کنید.) این **حداکثر امتیاز جان** شماست.

امتیاز جان شخصیت خود را در شخصیت‌نامه خود ثبت کنید. همچنین نوع تاس جان**Hit Dice شخصیت خود و تعداد تاس‌های جان خود را یادداشت کنید. بعد از استراحت، می‌توانید تاس‌های جان را برای بازیابی امتیاز جان خرج کنید (به «استراحت» در فصل ۸ مراجعه کنید).

## عدد کمکی قابلیت
جدولی که در توضیحات کلاس ظاهر می‌شود، عدد کمکی قابلیت شما را نشان می‌دهد که برای یک شخصیت سطح ۱ برابر +۲ است. عدد کمکی قابلیت شما به بسیاری از عددهایی که در شخصیت‌نامه خود ثبت می‌کنید اعمال می‌شود:
- تاس‌های حمله با سلاح‌هایی که برای استفاده از آن‌ها قابلیت دارید
- تاس‌های حمله با طلسم‌هایی که می‌خوانید
- تاس‌های سنجش مهارت‌هایی که در آن‌ها قابلیت دارید
- تاس‌های سنجش  توانایی با ابزارهایی که در آن‌ها قابلیت دارید
- تاس نجاتی که در آن‌ها قابلیت دارید
- درجه سختی نجات طلسم‌هایی که می‌خوانید (در هر کلاس طلسم‌خوان توضیح داده شده است)

کلاس شما تعیین می‌کند که در چه سلاح‌ها، تاس نجات و برخی از مهارت‌ها و ابزارها قابلیت دارید. (مهارت‌ها در فصل ۷ و ابزارها در فصل ۵ توضیح داده شده‌اند.) پیشینه شما قابلیت‌های مهارتی و ابزاری اضافی به شما می‌دهد و برخی نژادها نیز قابلیت‌های بیشتری به شما می‌دهند. مطمئن شوید که همه این قابلیت‌ها و همچنین عدد کمکی قابلیت خود را در شخصیت‌نامه خود یادداشت کرده‌اید.

عدد کمکی قابلیت شما نمی‌تواند به یک تاس یا عدد دیگر بیش از یک بار اعمال شود. گاهی ممکن است عدد کمکی قابلیت شما قبل از اعمال آن اصلاح شود (برای مثال دو برابر یا نصف شود). اگر شرایطی پیش بیاید که نشان دهد عدد کمکی قابلیت شما بیش از یک بار به یک تاس اعمال می‌شود یا باید بیش از یک بار ضرب شود، با این وجود فقط یک بار آن را اضافه کنید، فقط یک بار آن را ضرب کنید و فقط یک بار نصف کنید.

#### ساختن بروئنور، مرحله ۲
در ذهن باب، بروئنور با یک تبر به نبرد می‌رود و یکی از شاخ‌های کلاهخودش شکسته است. او بروئنور را یک مبارز می‌کند و قابلیت‌ها و ویژگی‌های کلاس سطح ۱ را در شخصیت‌نامه خود یادداشت می‌کند.

بروئنور به عنوان یک مبارز سطح ۱، ۱ تاس جان دارد - یک تاس۱۰ - و با امتیاز جان برابر با ۱۰ + عدد اصلاحی بنیه خود شروع می‌کند. باب این را یادداشت می‌کند و عدد نهایی را بعد از تعیین امتیاز بنیه بروئنور (مرحله ۳) ثبت خواهد کرد. باب همچنین عدد کمکی قابلیت برای یک شخصیت سطح ۱، که برابر 2+ است، را یادداشت می‌کند.

Hit Dice: # "Hit Dice"
: # "Class"