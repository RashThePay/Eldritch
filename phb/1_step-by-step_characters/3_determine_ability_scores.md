# تعیین امتیازات توانایی
بسیاری از کارهایی که شخصیت شما در بازی انجام می‌دهد به شش توانایی او بستگی دارد: قدرت، چابکی، بنیه، هوش، درایت و جذبه. هر توانایی امتیازی دارد که عددی است که در شخصیت‌نامه خود ثبت می‌کنید.

شش توانایی و کاربرد آنها در بازی در فصل ۷ توضیح داده شده است. جدول خلاصه امتیازات توانایی مرجعی سریع برای ویژگی‌هایی که هر توانایی آنها را اندازه‌گیری می‌کند، نژادهایی که هر توانایی را افزایش می‌دهند و کلاس‌هایی که هر توانایی را به طور خاص مهم می‌دانند، ارائه می‌دهد.

### خلاصه امتیازات توانایی  
| قدرت  |
|--|
|***اندازه‌گیری*** ورزشکاری ذاتی، قدرت بدنی|
|***مهم برای*** وحشی، مبارز، پهلوان|
***افزایش نژادی*** دورف کوهستان (+2) نیمه‌اورک (+2) دراگون‌بورن (+2) انسان (+1)|

| چابکی |
|--------------|
***اندازه‌گیری*** چابکی فیزیکی، واکنش‌ها، تعادل، وقار
***مهم برای*** مرتاض، تکاور، یاغی
***افزایش نژادی*** الف (+2) گنوم جنگلی (+1) هافلینگ (+2) انسان (+1)

|بنیه|
|--|
***اندازه‌گیری*** سلامتی، استقامت، نیروی حیاتی 
***مهم برای*** همه
***افزایش نژادی*** دورف (+2) نیمه‌اورک (+1) هاف‌لینگ ستبر (+1) انسان (+1) گنوم سنگی (+1)

|هوش|
|--|
***اندازه‌گیری*** تیزبینی ذهنی، به یادآوری اطلاعات، مهارت تحلیلی
***مهم برای*** جادوگر
***افزایش نژادی*** الف درختی (+1) تیفلینگ (+1) گنوم (+2) انسان (+1)

|درایت|
|--|
***اندازه‌گیری*** هوشیاری، بصیرت، بینش
***مهم برای*** راهب، کاهن
***افزایش نژادی*** دورف تپه‌ای (+1) انسان (+1) الف جنگلی (+1)

|جذبه|
|--|
***اندازه‌گیری*** اعتماد به نفس، فصاحت، رهبری
***مهم برای*** رامشگر، ساحر، جنگیر
***افزایش نژادی*** نیمه‌الف (+2) دراگون‌بورن (+1) دراو (+1) انسان (+1)  هافلینگ سبک‌پا (+1) تیفلینگ (+2)


شما امتیازات توانایی شخصیت خود را به صورت تصادفی ایجاد می‌کنید. چهار تاس6 بریزید و مجموع سه عدد بالاتر را روی یک برگه یادداشت بنویسید. این کار را پنج بار دیگر انجام دهید تا شش عدد داشته باشید. اگر می‌خواهید زمان صرفه‌جویی کنید یا از ایده تعیین تصادفی امتیازات توانایی خوشتان نمی‌آید، می‌توانید به جای آن از امتیازات زیر استفاده کنید: ۱۵، ۱۴، ۱۳، ۱۲، ۱۰، ۸.

حالا شش عدد خود را بردارید و هر عدد را کنار یکی از شش توانایی شخصیت خود بنویسید تا امتیازات قدرت، چابکی، بنیه، هوش، درایت و جذبه را تعیین کنید. سپس هر تغییری را که به دلیل انتخاب نژادتان در امتیازات توانایی خود ایجاد می‌شود اعمال کنید.

بعد از اختصاص امتیازات توانایی، عدد اصلاحی هر توانایی را با استفاده از جدول امتیازات توانایی و عددهای اصلاحی تعیین کنید. برای تعیین عدد اصلاحی یک توانایی بدون مراجعه به جدول، ۱۰ را از امتیاز توانایی کم کنید و سپس نتیجه را بر ۲ تقسیم کنید (عدد را گرد کنید). عدد اصلاحی را کنار هر یک از امتیازات خود بنویسید.

### جدول اعداد کمکی قابلیت
| امتیاز | عدد اصلاحی | امتیاز | عدد اصلاحی|
|:--|--:|:--|--:|
| ۱ | ۵- | ۱۶-۱۷ | ۳+ |
|۲-۳ | ۴- | ۱۸-۱۹ | ۴+ |
|۴-۵| ۳- | ۲۰-۲۱| ۵+ |
|۶-۷| ۲- | ۲۲-۲۳| ۶+|
|۸-۹| ۱- | ۲۴-۲۵| ۷+|
|۱۰-۱۱| ۰+ |۲۶-۲۷| ۸+|
|۱۲-۱۳| ۱+ |۲۸-۲۹| ۹+|
|۱۴-۱۵| ۲+| ۳۰| ۱۰+|

## حالت دیگر: سفارشی‌سازی امتیازات توانایی
به انتخاب بازی‌گردان شما، می‌توانید از این حالت برای تعیین امتیازات توانایی خود استفاده کنید. روشی که در اینجا توضیح داده شده است به شما امکان می‌دهد شخصیت خود را با مجموعه‌ای از امتیازات توانایی که به صورت فردی انتخاب می‌کنید، بسازید.

شما ۲۷ امتیاز برای خرج کردن در امتیازات توانایی خود دارید. هزینه هر امتیاز در جدول هزینه امتیاز توانایی نشان داده شده است. برای مثال، امتیاز ۱۴، ۷ امتیاز هزینه دارد. با استفاده از این روش، ۱۵ بالاترین امتیازی است که می‌توانید به دست آورید، قبل از اعمال افزایش‌های نژادی. نمی‌توانید امتیازی کمتر از ۸ داشته باشید.

این روش تعیین امتیازات توانایی به شما امکان می‌دهد مجموعه‌ای از سه عدد بالا و سه عدد پایین (۱۵، ۱۵، ۱۵، ۸، ۸، ۸)، مجموعه‌ای از اعداد متوسط و تقریبا برابر (۱۳، ۱۳، ۱۳، ۱۲، ۱۲، ۱۲) یا هر مجموعه عددی بین این دو حالت را ایجاد کنید.

### جدول هزینه امتیاز توانایی
|امتیاز| هزینه| امتیاز| هزینه|
|:--|--:|:--|--:|
|۸| ۰| ۱۲| ۴|
|۹ |۱ |۱۳| ۵|
|۱۰| ۲| ۱۴ |۷|
|۱۱ |۳| ۱۵| ۹|

#### ساختن بروئنور، مرحله ۳
باب تصمیم می‌گیرد از مجموعه امتیازات استاندارد (۱۵، ۱۴، ۱۳، ۱۲، ۱۰، ۸) برای توانایی‌های بروئنور استفاده کند. چون او یک مبارز است، بالاترین امتیاز، ۱۵، را در قدرت قرار می‌دهد. دومین امتیاز بالا، ۱۴، در بنیه قرار می‌گیرد. بروئنور ممکن است یک مبارز بی‌پروا باشد، اما باب تصمیم می‌گیرد که می‌خواهد دورف او مسن‌تر، خردمندتر و یک رهبر خوب باشد، بنابراین امتیازات قابل قبولی را در درایت و جذبه قرار می‌دهد. بعد از اعمال مزایای نژادی (افزایش بنیه بروئنور به ۲ و قدرت او به ۲)، امتیازات توانایی و عددهای افزایشی بروئنور به این صورت به نظر می‌رسند: قدرت ۱۷ (+3)، چابکی ۱۰ (+0)، بنیه ۱۶ (+3)، هوش ۸ (-1)، درایت ۱۳ (+1)، جذبه ۱۲ (+1).

باب امتیاز جان نهایی بروئنور را پر می‌کند: ۱۰ + عدد اصلاحی بنیه او که +3 است، که در مجموع ۱۳ امتیاز جان می‌شود.